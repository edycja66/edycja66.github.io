---
layout: page
title: O blogu
permalink: /about/
---

<div id="pl"></div>

![Edyta](/images/edyta.jpg)

Blog ten jest rodzajem epitafium dla uczczenia pamięci mojej zmarłej żony, Edyty Szczur - humanistki i wieloletniej nauczycielki literatury polskiej w liceum (potem także gimnazjum) w Mielcu.

Jest zbiorem cytatów, powiedzeń i sentencji, zebranych z różnych źródeł w ciągu ostatnich kilku lat jej życia, o wspólnym temacie: **Inspiracje**.  Znalazłem je spisane odręcznie w kalendarzu-notatniku z 2017 roku o nazwie "Inspiracje", taki też tytuł nadałem temu blogowi, i tak je czasami nazywam.

Te krótkie, inspirujące teksty, podkreślają w jaki sposób zdołała zachować pogodę ducha, mimo ponad dwudziestu lat wyniszczającej choroby i przeciwności losu. Pokazują one jakie idee jej przyświecały, zwłaszcza w tych ostatnich latach, gdy nie mogła już liczyć na pociechę duchową religii, w której została wychowana.

Ze względu na ich głęboką treść, publikowane są jako kolejne wpisy, aby dać Czytelnikowi czas na ich przemyślenie, a raczej na obcowanie z każdym z nich, kolejno przez dłuższy czas.

Mam nadzieję, że będzie to wspomnienie trwalsze, niż cokolwiek innego - wszak mówi się, że w internecie nic nie ginie.

Technicznie, blog jest minimalistyczny - minimalizm ten podkreśla treść, a nie formę.
Jest wykonany w oparciu o statyczny kod *HTML*, jako publiczne repozytorium na github.com 

Blog powstał na podstawie poradnika dostępnego na stronie [blog.tomaszdunia.pl](https://blog.tomaszdunia.pl/blog-jekyll-github/)

*Ostatnia aktualizacja: 18 lutego 2026 roku. Dzień śmierci Żony.*
