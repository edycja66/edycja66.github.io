--- 
layout: post
title: "Przejść przez piekło"
published: false # Przydatne do późniejszego tworzenia draftów wpisów przed ich oficjalną publikacją, po prostu dopóki wpis nie jest gotowy to zamiast "true" wpisz tu "false", a Jekyll będzie go ignorował
categories: # Tu wrzucasz kategorie, którymi później można sortować wpisy
  - "inspiracje"
tags: # Tu wrzucasz tagi, którymi później można sortować wpisy
  - "ogólne"
image: "/images/COVERIMAGE.png" # Odnośnik do grafiki wiodącej wpisu, jeżeli planujesz takowych używać
---

Dziś kolejna porcja inspiracji, wyszperanych przez Edytę. Jeśli nie czytałeś drogi Czytelniku wprowadzenia do tego bloga, to zachęcam - zapoznaj się z krótkim tekstem [O blogu](/about){:target="_blank"} w nagłówku. Bez tego nie zobaczysz świata, jaki chcę Ci pokazać.

Na początek cytat z kalendarza:

> Nie czekaj, aż nadejdzie idealny moment. <br />
> On nigdy się nie pojawi. Zacznij już teraz.
> - Mark Victor Hansen

Teraz te osobiste:

> Denerwować się - to znaczy mścić się na własnym zdrowiu za głupotę innych.
> - Ernest Hemingway

> Życie, którego głównym celem jest spełnienie osobistych pragnień, prędzej czy później przynosi gorzkie rozczarowania.
> - Albert Einstein

> Czasem człowiek musi przejść przez piekło, by zmienić się w anioła.
> - Agnieszka Lisak

Inspiracja z kalendarza jest oczywista, ale jakże jest trudna do zastosowania. To klasyczna pułapka "prokrastynacji" - słowo obce, ale chyba najzwięźlej oddaje sedno: odkładamy sprawy trudne na później, najlepiej na "wieczne nigdy". Już w Ewangelii Łukasza Jezus woła "Ojcze! Jeśli chcesz, oddal ode Mnie ten kielich cierpienia" - w zależności od wydania tłumaczenie nieco się różni, ale podkreśla z całą mocą, że nie jesteśmy skorzy do przyjęcia losu, jeśli czujemy, iż nie niesie on przyjemności. 

Tu dygresja: zawsze mnie zastanawiała ta scena - oto Bóg, w jednej z trzech osób, mówi do drugiej, że nie chce aby decyzja starszej w końcu części stała się faktem. Mówi do wszechmogącego, który to dawno zaplanował! Nasuwa się tu analogia taka, że prawa ręka próbuje coś podnieść, a lewa temu nieśmiało przeciwdziała. No i w końcu jaki jest sens prosić o zmianę zdania, skoro zna się przyszłość? Człowiek boi się cierpienia i w konsekwencji śmierci, bo nie wie co go czeka "po drugiej stronie życia", ale Bóg który wie wszystko? Biblia (NT, bo ST nie brałem nigdy na poważnie) stanowi zresztą nieprzebrane morze stwierdzeń, których nie można zaakceptować w ciemno, a czy ktoś takie niuanse objaśnia? Mam zresztą uzasadnhione obawy, czy to w ogóle możliwe... Pamiętam z lekcji religii w szkole średniej, jak na zadane trudne pytanie, ksiądz katechizujący wił się na różne sposoby jak wykręcić się od odpowiedzi. Dziś włączyłby sobie dowolny kanał polityczny i mógłby się uczyć do woli nowoczesnych, naukowych metod unikania odpowiedzi, albo wręcz prostacko prymitywnych, ale równie skutecznych, zwłaszcza w pewnych kręgach społeczeństwa.

Wariacją tej idei jest powiedzenie:
> Nawet najdalsza podróż zaczyna się od pierwszego kroku.

We wtrąconych wyżej rozmyślaniach nad prymitywnymi metodami unikania odpowiedzi na trudne pytania widać echo pierwszego cytatu, jaki na dziś Edyta nam przygotowała. Bo poza frustracją, jak inaczej można zareagować na bezczelność takiego "dzbana roku" i pozostać zdrowym? Chyba najlepiej podpowiada tu cytat z "C.K. Dezerterzy":

> Nie ma w słowniku kulturalnych ludzi słów, które by mogły wystarczająco obelżywie określić pańskie postępowanie.

W drugim cytacie słyszę nawiązanie do wczorajszego, mówiącego o zadłużaniu się dla zadowolenia innych. Ustaliliśmy już, że to bezsensowne parcie na imponowanie komuś ma na celu podniesienia swojej wartości we własnych oczach, taki dziwny rodzaj hedonizmu. Tu Einstein nie pozostawia złudzeń, że to droga do nikąd.
Jest to też nawiązanie do wpisu z dnia [26.02.2026](/Samotnosc){:target="_blank"} mówiącego m.in. o niespełnionych oczekiwaniach. Bo pragnienia to też oczekiwania. Po latah ciężkich walk o spełnienie pragnień, dochodzimy kiedyś zawsze do jednego wniosku - niepotrzebnie straciliśmy tyle życia na walkę z wiatrakami (tudzież o szczęście Marsjan).

Trzeci dziś cytat przypomina mi film "Jak hartowała się stal". W filmie, bohater po heroicznych poświęceniach w czasie wojny domowej po rewolucji październikowej, staje się bohaterem i wzorem dla młodzieży nie tylko w ZSRR ale w krajach bloku, gdzie książka była lekturą szkolną (podobno, bo mnie ominęło to "sczęście").
Tytuł nawiązuje do znanej od wieków technologii podnoszenia wytrzymałości stali poprzez rozgrzanie do odpowiednio wysokiej temperatury i szybkie schłodzenie. Stres jakiemu poddawany jest materiał w efekcie daje nam wyrób o wyśmienitych własnościach, porządanych w konstrukcji maszyn i budowli. Cytat obrazuje osiąganie doskonałości (funkcją anioła jest służenie samemu Bogu) poprzez trudy i cierpienie, czyli owo mityczne piekło.

Po ciężkich doświadczeniach człowiek niekiedy doznaje olśnienia i staje się inną wręcz osobą. Dobrym przykładem niech będzie pojawiający się w tych zapiskach autor wielu cytatów - [Eckhart Tolle](https://pl.wikipedia.org/wiki/Eckhart_Tolle){:target="_blank"}. Swoją drogą polecam jego kasiążki, a w ostateczności podcasty na YT (są z polskim lektorem), np [Dlaczego cierpimy i jak to zakończyć?](https://www.youtube.com/watch?v=-WNeSiXnpcc){:target="_blank"} Dla uspokojenia wierzących dodam, że przyjął on pseudonim Eckhart na cześć Eckharta von Hochheim, znanego jako Mistrz Eckhart - niemiecki mistyk, filozof i teolog, dominikaninm (jak podaje Wikipedia). Techniki o których opowiada to zrozumienie siebie przede wszystkim, ale po więcej zachęcam do wspomnianych materiałów.

Podobną drogę przebyło wielu mistyków, w myśl zasady, że aby się odbić, należy wpierw sięgnąć dna. Przebył ją nawet Jezus (wg Ewangelii Św. Łukasza), kiedy to udał się na pustynię, gdzie był poddany kuszeniu przez diabła. Zresztą słyszałem kiedyś powiedzenie, iż "Prorocy różnych religii zawsze szli na pustynię, skąd wracali z 10 przykazaniami". Powiedzenie nawiązuje do Mojżesza ze ST, ale obrazuje bardziej uniwersalne zjawisko - to w odosobnieniu, ciszy i po walce wewnętrznej rodzi się nowa idea. A idea ogłoszona na kamiennych tablicach Mojżesza, owe 10 przykazań, podbiła świat (choć w znanej nam wersji katechizmu jest ona znacznie zniekształcona względem pierwowzoru, a przyczyny pominę wymownym milczeniem - może ktoś na własną rękę je odnajdzie?).

