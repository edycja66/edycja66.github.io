--- 
layout: post
title: "Celem nie jest bycie lepszym"
published: true # Przydatne do późniejszego tworzenia draftów wpisów przed ich oficjalną publikacją, po prostu dopóki wpis nie jest gotowy to zamiast "true" wpisz tu "false", a Jekyll będzie go ignorował
categories: # Tu wrzucasz kategorie, którymi później można sortować wpisy
  - "inspiracje"
tags: # Tu wrzucasz tagi, którymi później można sortować wpisy
  - "ogólne"
image: "/images/COVERIMAGE.png" # Odnośnik do grafiki wiodącej wpisu, jeżeli planujesz takowych używać
---

Dziś kolejna porcja inspiracji, wyszperanych przez Edytę. Jeśli nie czytałeś drogi Czytelniku wprowadzenia do tego bloga, to zachęcam - zapoznaj się z krótkim tekstem [O blogu](/about){:target="_blank"} w nagłówku. Bez tego nie zobaczysz świata, jaki chcę Ci pokazać.

Na początek cytat z kalendarza:

> Aby wyrosły nam skrzydła, <br />
> każdego dnia musimy rzucać się w przepaść.
> - Kurt Vonnegut

Teraz te osobiste:

> To smutne, że głupcy są tak pewni siebie, a ludzie mądrzy tak pełni wątpliwości.
> - Bertrand Russel

> Kupujemy rzeczy, których nie potrzebujemy,<br />
> za pieniądze, których nie mamy, <br />
> żeby zaimponować ludziom, których nie lubimy.

> Celem nie jest bycie lepszym od kogoś innego, kecz bycie lepszym od tego kim się było wcześniej
> - XIV Dalajlama

Dzisiejsza porcja inspiracji dotyka sensu ludzkiego istnienia i pokazuje w ironiczny sposób nasze zachowania - zapracowujemy się, aby zaimponować sąsiadowi, kolegom...

Przecież to nie ma sensu! Ale problem w tym, jak trudno dostrzec irracjonalność takiego postępowania. Kupujemy kolejne modne zabawki - im większa, tym lepiej, bo bardziej rzuca się w oczy - a po jakimś czasie, coraz krótszym wraz z kolejnymi zakupami, czujemy, że musimy udawać iż nas samych ten zakup cieszy. Zabawki nudzą się szybko nie tylko małym dzieciom, ale i dorosłym dzieciom. Wpadamy w kasyczną pułapkę racjonalizacji postdecyzyjnej. Oto mamy drogą, niezbyt potrzbną rzecz, a kredyt trzeba spłacać! I żeby to tylko ten jeden...

Nasz mózg robi więc różne cuda i sztuczki, aby przekonać nas, że  to jednak był racjonalny zakup, bo przecież tak siebie postrzegamy - mądrych, racjonalnych, wszystko wiedzących najlepiej (zwłaszcza w sprawach, o których nie mamy pojęcia). No bo kto stanie rano przed lustrem i zapyta - co to za głupek?

A wszystko, żeby pokazać się, a przynajmniej poczuć się, lepszym od kogoś innego.

Nie bez powodu Dalajlama, w powyższym cytacie, niezwykle subtelnie, wskazuje nam cel, którym jest samodoskonalenie, a nie samozadowolenie. Urodzony w 1935 roku, więc dziś 91-letni, przywódca duchowy Tybetu zna ten problem - zabawnie podsumowany w drugim cytacie - zapewne jeszcze z czasów swojej młodości, bo taka już jest natura ludzka, by komuś imponować, by poczuć ważniejszym, lepiej poinformowanym (temu celowi służą też plotki). Jak nie możemy komuś zaimponować swoimi zakupami, albo erudycją, bo natura nas nie obdarzyła lotnym intelektem, to próbujemy uzyskać akcjeptację licytując się, kto jest bardziej doświadczany przez los, kto ma cięższe choroby, kto ma po prostu gorzej!

Z tego czerpiemy satysfakcję, ale to pusta satysfakcja, jak puste kalorie w pączku.<br />
Nie widzimy bezsensowności tego sposobu bycia, bo jesteśmy pewnymi siebie głupcami, jak wskazuje Russel w pierwszym cytacie. Do tego ślepymi głupcami, bo wygodniej nam iść za stadem, choćby i w przepaść, jak mityczne lemingi (małe gryzonie, których nagłe skoki populacji tłumaczono masowymi samobójstwami, z czego narodził się mit bezmyślnego leminga).

Tak wygodniej, bo obudzenie się z tego snu wariata może być bolesne, jak u Neo po wzięciu czerwonej pigułki w filmie "Matrix".

Edyta nie imponowała nikomu ani zakupami - stroje, biżuteria, meble, samochody - ani też licytując swój ból i cierpienie. Starała się zachowywać jak osoba zdrowa, choć czasem wstydziła się swojej niepełnosprawności. Robiąc jej zdjęcie, chowała za siebie kulę, albo zniekształcone chorobą dłonie. Nie chciała się wyróżniać za bardzo. Chciała być tylko zwykłym człowiekiem, którego człowieczeństwo nie mierzy się zasobami czy wyglądem, ale zdawała sobie sprawę z siły rażenia "ludzkich języków".
