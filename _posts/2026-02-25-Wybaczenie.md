--- 
layout: post
title: "O wybaczaniu"
published: true # Przydatne do późniejszego tworzenia draftów wpisów przed ich oficjalną publikacją, po prostu dopóki wpis nie jest gotowy to zamiast "true" wpisz tu "false", a Jekyll będzie go ignorował
categories: # Tu wrzucasz kategorie, którymi później można sortować wpisy
  - "inspiracje"
tags: # Tu wrzucasz tagi, którymi później można sortować wpisy
  - "ogólne"
image: "/images/COVERIMAGE.png" # Odnośnik do grafiki wiodącej wpisu, jeżeli planujesz takowych używać
---

Dziś kolejna porcja inspiracji, wyszperanych przez Edytę. Jeśli nie czytałeś drogi Czytelniku wprowadzenia do tego bloga, to zachęcam - zapoznaj się z krótkim tekstem [O blogu](/about){:target="_blank"} w nagłówku. Bez tego nie zobaczysz świata, jaki chcę Ci pokazać.

> Można coś wybaczyć, ale nie wymazać z pamięci.

> Bolą mnie oczy, gdy patrzę na ten świat.

> Wystarczy nabrać dystansu i być obojętnym, bo obojętność dotyka najbardziej.

Dzisiejsze cytaty nie są inspirujące, wskazują na pewien kryzys - są przytłaczająco smutne.

Trzeci nie trafia do mnie, nie rozumiem go... Drugi, to gorzka prawda, jeśli świat oglądamy w stanie pobudzenia emocjonalnego jakimś przykrym zdarzeniem. Ale z pierwszym muszę polemizować.

Pielęgnowanie w pamięci zdarzenia, które zostało wybaczone jest bez sensu. Być może chodziło o to, że wybaczenie nie usuwa automatycznie tego z pamięci, a to prawda, ale wtedy w pamięci zdarzenie zostaje zaszufladkowane do kategorii "załatwione", przekazane do archiwum.<br />
Bo czym jest wybaczanie, jeśli nie wiąże się z nim przekwalifikowanie odczuć z bolesnych na znieczulone? Z pamięci nie da się nic usunąć - nie da się "odzobaczyć" tego, co się raz zobaczyło.
Pielęgnowanie urazy mimo werbalnego wybaczenia jest wręcz oszustwem, a najgorzej że oszukujemy w ten sposób siebie. Brzmi to jak: "wybaczam ci, ale ci tego nie zapomnę!" Nie rozumiem...

Jak nie przeprasza się dwa razy za to samo, tak nie wybacza się inaczej niż raz. Raz a dobrze. I prawdziwie.

