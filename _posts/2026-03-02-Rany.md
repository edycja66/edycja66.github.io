--- 
layout: post
title: "Rany, których nie goi czas"
published: true # Przydatne do późniejszego tworzenia draftów wpisów przed ich oficjalną publikacją, po prostu dopóki wpis nie jest gotowy to zamiast "true" wpisz tu "false", a Jekyll będzie go ignorował
categories: # Tu wrzucasz kategorie, którymi później można sortować wpisy
  - "inspiracje"
tags: # Tu wrzucasz tagi, którymi później można sortować wpisy
  - "ogólne"
image: "/images/COVERIMAGE.png" # Odnośnik do grafiki wiodącej wpisu, jeżeli planujesz takowych używać
---

Dziś kolejna porcja inspiracji, wyszperanych przez Edytę. Jeśli nie czytałeś drogi Czytelniku wprowadzenia do tego bloga, to zachęcam - zapoznaj się z krótkim tekstem [O blogu](/about){:target="_blank"} w nagłówku. Bez tego nie zobaczysz świata, jaki chcę Ci pokazać.

Na początek cytat z kalendarza:

> W życiu nie należy się niczego bać.
> Należy to tylko zrozumieć.
> - Maria Skłodowska-Curie

Teraz te osobiste:

> Płacz i ucieczka niczego nie zmienią... <br />
> Nie ważne w jakim tragicznym położeniu się znajdujemy.<br />
> Głęboko w myślach nadal musimy widzieć błękitne niebo.

> Największe w życiu szczęście to pewność, że jesteśmy kochani ze względu na nas samych albo raczej pomimo nas samych.
> - Wiktor Hugo

> Są rany, których nie goi czas, tylko rozum.

Tytułowe rany to urazy, które nosimy w sobie, nie mogąc się z nimi uporać. Do tego tematu nawiązuje też wpis z 25.02.2026 mówiący o wybaczaniu. Dzisiejszy cytat wzmacnia konkluzje tamtych przemyśleń i mówi wprost - uraza schowana zostaje uśpiona i tylko czeka na nowe otwarcie. Tylko świadome zrozumienie, jak pisze Skłodowska-Curie w otwierającym cytacie, daje szansę, że nie będzie się ona błąkała gdzieś po zakamarkach podświadomości.

Mamy też dziś piękny cytat o nadziei. Autor (nieznany mi) mówi, to co inne powiedzenie:
> Nadzieja umiera ostatnia.

Kiedy Edyta została wprowadzona w śpiączkę, też miałem nadzieję, że jednak organizm da radę i wyjdzie z tego. Nadziej rosła kiedy wskaźniki się poprawiały, ale też nie gasła, kiedy się pogarszały. Tyle już razy dawała radę wyjść z różnych tarapatów zdrowotnych, że niejeden by się poddał, a ona "robiła swoje". Powtarzałem jej, że nie znam drugiej takiej osoby, która była by tak silna i nie poddawała się przy tak wielu przeciwnościach losu. A jednak organizm wyniszczony tak długo trwającą chorobą, w końcu odmówił posłuszeństwa. Patrzyłem bezsilnie, jak ciśnienie krwi co dzień spadało, aż do nieprawdopodobnie niskich wartości, ale nadzieja trwała, choć rozum mówił co innego...
